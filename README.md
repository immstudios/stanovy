Stanovy imm studios, z.s.
=========================
Úplné znění ke dni 15. 8. 2015

I. Úvodní ustanovení
--------------------

1. imm studios, z.s. (dále jen "spolek") má sídlo na adrese 
Urbánkova 3374/18, 143 00 Praha 12
2. imm studios, z.s. je spolek ve smyslu ustanovení § 214 a násl. zák. č. 89/2012Sb., a jako takový je právnickou osobou způsobilou k právnímu jednání.
3. Spolek je samosprávná dobrovolná nezisková organizace založená za účelem naplňování společného zájmu, kterým je podpora nezávislé kultury a médií.
4. Vnitřní organizace spolku, práva a povinnosti členů i volených orgánů spolku se řídí těmito stanovami, které jsou uloženy ve svém úplném znění v sídle spolku.

II. Činnost spolku
------------------

1. Hlavní činnost spolku směřuje k ochraně a uspokojení společných zájmů a naplňování poslání, tak jak jsou stanoveny v čl. I, zejména prostřednictvím:
    * provozování postprodukčního pracoviště v sídle spolku
    * vývoje a správou platforem pro šíření nezávislých audiovizuálních děl
    * pořádáním přednášek a workshopů 
    * spoluprací s obdobně zaměřenými organizacemi i jednotlivci po celém světě

III. Členství
-------------

1. Členství ve spolku je dobrovolné. Členem spolku se může stát jakákoli fyzická či právnická osoba.
2. Členství se váže na osobu člena, je nepřevoditelné na jinou osobu a nepřechází na jeho právního nástupce.
3. Členství ve spolku vzniká na základě schválení písemné přihlášky členskou schůzí, která o jeho přijetí rozhoduje na svém nejbližším zasedání.
4. Ukončení členství:
    * dobrovolným vystoupením člena 
    * úmrtím člena
    * vyloučením člena - členská schůze má právo vyloučit člena, pokud svým jednáním porušuje vnitřní směrnice spolku, nebo ohrožuje řádné plnění jeho poslání
    * zánikem spolku
5. Práva členů:
    * účastnit se činnosti spolku
    * být pravidelně informován o dění ve spolku
    * užívat výhod člena spolku, pokud jsou takové vyhlášeny
    * podávat návrhy, připomínky, vznášet dotazy orgánům spolku a obdržet odpověď na své podání
    * volit a být volen předsedou spolku
6. Povinnosti členů:
    * chránit a zachovávat dobré jméno spolku
    * dodržovat stanovy a vnitřní směrnice spolku

IV. Orgány spolku
-----------------

1. Pro zabezpečení činnosti spolku jsou zřízeny následující orgány:
    * členská schůze
    * předseda
2. Jednat jménem spolku může:
    * předseda samostatně
    * člen spolku pověřený členskou schůzí či předsedou

### IV.a. Členská schůze

1. Nejvyšším orgánem spolku je schůze všech jeho členů – členská schůze. Členská schůze rozhoduje o všech důležitých věcech týkajících se spolku, zejména:
    * schvaluje stanovy spolku a změny těchto stanov
    * volí předsedu a odvolává jej
    * určuje a schvaluje cíle spolku na příští období
    * schvaluje přihlášky nových členů a rozhoduje o vyloučení členů
    * rozhoduje o vstupu spolku do právnických osob
    * rozhoduje o členství spolku v mezinárodních organizacích, koalicích a kampaních
    * rozhoduje o dobrovolném rozpuštění spolku
2. Zasedání členské schůze je svoláváno předsedou spolku podle potřeby, nejméně však jednou ročně. Předseda je povinen svolat do jednoho měsíce členskou schůzi, pokud ho o to požádá písemně alespoň jedna třetina členů spolku. Informaci o konání zasedání členské schůze zasílá předseda členům elektronickou poštou na členem uvedenou kontaktní adresu, a to nejpozději dvacet dní před jeho konáním. Součástí informace je návrh programu zasedání. Nejpozději deset dní před konáním zasedání členské schůze zasílá předseda členům spolku návrhy materiálů, které je povinen předložit ke schválení.
3. Členská schůze může na svém nejbližším zasedání změnit kterékoliv rozhodnutí předsedy.
4. Členská schůze je usnášeníschopná, účastní-li se jejího zasedání třetina všech členů spolku.
5. Členská schůze rozhoduje nadpoloviční většinou přítomných členů spolku. Každý člen má při rozhodování jeden hlas. V případě rovnosti hlasů rozhoduje hlas předsedy.
6. O rozhodnutích přijatých na zasedání členské schůze pořizuje členskou schůzí pověřený člen spolku zápis. Zápis svým podpisem ověřují dva členové přítomní na zasedání členské schůze.

### IV.b. Předseda

1. Předseda je statutárním orgánem spolku, který je oprávněn za něj jednat ve všech věcech, zejména pak je oprávněn rozhodovat o otázkách spojených s fungováním spolku.
2. Předseda je volen členskou schůzí na dobu 5 let a funkce se ujímá den následujícího po dni volby.
3. Předseda je povinen:
    * svolávat zasedání členské schůze
    * vést řádně agendu členské schůze a seznam členů spolku
    * archivovat veškeré zápisy ze zasedání členské schůze

V. Majetek a hospodaření
------------------------

1. Spolek nedisponuje vlastním majetkem ani finančními prostředky.
2. Náklady spojené s fungováním spolku hradí pověření členové. Jedná se zejména o:
    * pronájem prostor sídla sdružení
    * doménové poplatky

VI. Závěrečná ustanovení
------------------------

1. Spolek může zaniknout dobrovolným rozpuštěním na základě rozhodnutí členské schůze nebo z jiného důvodu stanoveného zákonem.
2. Dojde-li k zániku spolku, odpovídá předseda za ukončení nájemní smlouvy sídla spolku.
3. Jakákoliv změna stanov nabývá platnosti dnem jejího přijetí členskou schůzí a účinnosti dnem, kdy budou vloženy rejstříkovým soudem do sbírky listin spolkového rejstříku.
